<ion-view view-title="Eredmények">
    <ion-content padding="false">
        <div class="item-body" padding="true">
            <h3>Legfontosabb eredmények 1990-2011 között</h3>
            <p>
                <strong>1. A fumonizin B1 különböző mennyiségben és ideig való etetésével a tolerálható érték meghatározása sertésben, a dózistól és az expozíciós időtől függő élettani és morfológiai elváltozások feltárása, non invazív képalkotó eljárások (CT, MRI) alkalmazásának bevezetése.</strong></p>
            <p>
                Ezeknek a vizsgálatoknak a célja rövidebb és hosszabb ideig tartó FB1 toxinterhelési kísérletben a toxin okozta elváltozások folyamatának megismerése volt, meghatározni azt a legalacsonyabb toxinkoncentrációt (no observed effect level, NOEL) sertésben, amely még nem okoz kimutatható morfológiai vagy funkcionális elváltozást a szervezetben. Az elváltozások kimutatásához, a toxinhatás monitorozásához non invazív (komputer tomográfiás és mágneses rezonancián alapuló) képalkotó diagnosztikai eljárásokat alkalmaztuk.
            </p>
            <p>
                A kísérletekben választott malacok tápjába ismert FB1 tartalmú <em>Fusarium moniliforme</em> gombatenyészetet kevertünk az alábbi FB1 koncentrációkat képezve: a) 0, 10, 20 és 40 mg/tak.kg 4 hétig, b) 0, 1, 5 és 10 mg/tak.kg 8 hétig, c) 0, 1, 5, és 10 mg/tak.kg 5 hónapig etetve.
            </p>
            <p>
                Igazolódott, hogy a sertésben a FB<sub>1</sub> célszerve a tüdő, amelyben az elváltozások súlyossága és formája a toxin mennyiségének és a toxinhatás időtartamának függvényeként alakul. A tüdőbeli elváltozások folyamata a CT vizsgálatokkal jól követhető (diagnosztizálható) volt, és a CT képalkotás eredményei összhangban álltak a kórbonctani és kórszövettani eredményekkel.
            </p>
            <p>A FB1 1-40 mg/tak.kg-os adagban, rövidebb ideig (4 hét) etetve nem okozott kifejezett, specifikus klinikai tüneteket, még a súlyosabb szervi elváltozásokat mutató egyedekben sem. Hosszan tartó fogyasztás esetén ingadozás volt megfigyelhető az állatok takarmányfogyasztásában és testtömeg gyarapodásában, de ez sem volt számottevő, nem volt szignifikáns és általában átmeneti jellegűnekb izonyult.</p>
            <p>
                Vizsgálataink bebizonyították, hogy a sertésekre jellemző kórkép, a tüdőödéma alacsonyabb toxin-koncentrációval is előidézhető. Ennek gyakorlati jelentőségét az adja, hogy 1-5 mg/tak.kg toxin szennyezettséggel hazai körülmények között is gyakran találkozhatunk. Az ilyenkor leggyakrabban kialakuló tüdőödéma és a krónikus toxinhatást követően fellépő irreverzibilis tüdőfibrózis CT vizsgálattal nyomon követhető (1. ábra), mikroszkópikusan pedig igazolható volt.
            </p>
            <div class="item item-image" ng-click="showImage('img/ered1/01.jpg')">
                <img src="img/ered1/01.jpg">
            </div>
            <small>1. ábra: A 4. héten (bal oldali kép) tüdőödéma, a 8. héten (jobb oldali kép) tüdőfibrózis kialakulása látszik 10 mg/tak.kg FB1 etetés hatására</small>
            <p>Akut toxikózis hatására tüdőödéma jött létre. A szövettani vizsgálatok interlobuláris és subpleuralis ödémát mutattak ki (2. ábra). Krónikus toxinhatásra a kötőszövetes sövények megszélesbedése hátterében a kötőszövetes állomány, a retikuláris rostok elszaporodása, tüdőfibrózis (fibrosis, elastosis, fibro-elastosis) kialakulása állt (3. ábra). A tüdőbeni elváltozások mellett a máj, a vese és a szívizom károsodása, valamint egyes esetekben fekély kialakulása volt megfigyelhető a gyomor nyelőcsői tájékán. Az agyvelőben nem találtunk toxinhatásra visszavezethető jeleket.</p>
            <div class="item item-image" style="float:left" ng-click="showImage('img/ered1/02-1.jpg')">
                <img src="img/ered1/02-1.jpg">
            </div>
            <p>
                <small>2. ábra: Subpleuralis és interstitialis tüdőödéma</small>
            </p>
            <div class="item item-image" style="float:right" ng-click="showImage('img/ered1/02-2.jpg')">
                <img src="img/ered1/02-2.jpg">
            </div>
            <p>
                <small>3. ábra: Az interlobuláris kötőszöveti sövényekben fibrózis és fibro-elasztózis.</small></p>
            <p>Eredményeink azt mutatták, hogy az 1 mg/tak.kg az a legkisebb dózis, amely nem okozott szignifikáns emelkedést a vér SA/SO paraméterében, és látható makro- és mikroszkópos elváltozás is csak egy-két esetben volt megfigyelhető. Mindezek alapján kimondható volt, hogy a sertésben meghatározott NOEL (no observed effect level) érték, azaz, elváltozást nem okozó legkisebb FB1 toxin koncentráció jelen ismereteink szerint 1 mg/tak.kg.</p>
            <p>Ezen eredmények alapján került módosításra a takarmányok megengedhető FB1 tartalmára vonatkozó ajánlati határérték a Magyar Takarmánykódexben. </p>
            <strong>2. A fumonizin B1 magzatkárosító hatásának vizsgálata sertésben </strong>
            <p>Ezzel a kísérletünkkel elsőként szolgáltattunk új eredményeket a fumonizin B1 magzatkárosító hatására vonatkozóan sertésben. Megállapítható volt, hogy ha a vemhes kocával a vemhesség utolsó szakaszában Fusarium moniliforme gombatenyészetet tartalmazó takarmányt etetünk, a benne lévő FB1 toxin már a méhen belül károsítja a magzatokat. A sertésekre jellemző kórkép, a tüdőödéma, már az újszülött malacokban is megfigyelhető volt (4. ábra). </p>
            <div class="item item-image" ng-click="showImage('img/ered1/04.jpg')">
                <img src="img/ered1/04.jpg">
            </div>
            <small>4. ábra: Újszülött malac tüdejében a magzati életben kialakult tüdő-ödéma</small>
            <p>Az enyhébb-súlyosabb fokú tüdőödéma kórszövettani képe megegyezett a kifejlett sertések esetében tapasztaltakkal. Azt, hogy a kórkép a FB1-re vezethető vissza, a vérszérumban mért magasabb szabad szfinganin koncentráció igazolta, amely a FB1 toxikózis legérzékenyebb és legkorábbi indikátora. A szfinganin mennyiségének megemelkedése következtében nőtt a SA/SO érték, az emelkedés az elváltozás súlyosságával összhangban volt: súlyos elváltozás esetén 0,29-0,36, míg enyhébb tüdőödéma esetében 0,20-0,24 (1. táblázat). </p>
            <p>A megszületést követően a malacokban csökkent az elváltozás súlyossága. Az ellést követően toxinmentes tápot fogyasztó koca malacai elváltozástól mentesek voltak. Ebből arra következtethetünk, hogy a tejben ng/L nagyságrendben jelen lévő toxin nem jelentős a kórkép kialakításában, valamint, hogy a toxinexpozíció megszűnte után a szervezet regenerálódik.</p>
            <p>Korábban nem volt ismert, hogy a FB1 kiválasztódik-e a tejjel. Eredményeink – magas dózisú toxinexpozíció esetén – arra is rámutattak, hogy a toxin kis mennyiségben ugyan, de kiválasztódik a tejjel. A legnagyobb mennyiségben a kolosztrumban volt mérhető, majd koncentrációja a tejben a 7.-8. napra a folyamatos toxinfogyasztás ellenére csökkent.</p>
            <p>Megállapítottuk tehát, hogy a toxin nagy dózisban adagolva átjut a placentán - még a sertés epiteliokoriális placentáján is – és károsítja a méhen belül fejlődő magzatokat. A magzatokban kialakuló kórkép a malacokban a kifejlett sertésekre jellemző tüdőödéma volt.</p>
            <h5>1. táblázat: A malacok (n=2/koca) szérumának szabad szfinganin/szfingozin (SA/SO) értékei, valamint a kocatejben mért fumonizin B1 tartalom (ng/L)</h5>
            <div class="item item-image" ng-click="showImage('img/ered1/tabla01.jpg')">
                <img src="img/ered1/tabla01.jpg">
            </div>
            <p>Megjegyzés: Az 1. és 2. koca az ellés előtt és azt követően 7-7 napig, a 3. koca csak az ellést megelőzően 7 napig fogyasztott FB1 tartalmú tápot (300 mg/állat/nap). A 4. koca kontrollként szerepelt.</p>
            <strong>3. A fumonizin B1 metabolizmusa, eliminációja és akkumulációja, kimutatása sertés szöveteiben – élelmiszerbiztonsági kockázata</strong>
            <p>Az egészséges szervezetbe jutó mikotoxinok egy jelentősebb hányada átalakul (metabolizálódik) a máj és a bélbaktériumok enzimrendszere által. Ezek során a toxicitás csökkenhet vagy meg is szűnhet, ugyanakkor a kiindulási molekulánál toxikusabb, biológiailag aktívabb vegyületek (metabolitok) is keletkezhetnek.</p>
            <p>A FB1-nek ma már több metabolitja is ismert. A szakirodalom szerint a kialakuló metabolitok toxicitása esetenkét jóval meghaladja az eredeti molekula által előidézett károsító hatást. Arra vonatkozóan azonban korábban csak feltételezések voltak ismertek, hogy fumonizintartalmú takarmány vagy élelmiszer fogyasztását követően az eredeti fumonizin molekula az emésztőkészülék mely szakaszában és milyen mértékben alakulhat át. Kevés információ állt rendelkezésre atekintetben is, hogy az esetlegesen kialakuló metabolitok felszívódnak-e. </p>
            <p>Humánegészségügyi vonatkozásban az egyik legjelentősebb kérdés ugyancsak tisztázatlan (még a mai napig is), hogy a toxicitásukat tekintve veszélyesebb metabolitok az állati eredetű élelmiszer-alapanyagokkal az ember szervezetébe kerülhetnek-e.</p>
            <p>A szakirodalomban „fumonizin paradoxon”-ként említik azt a két, látszólag ellentmondó tényt, miszerint a toxin felszívódása ugyan alacsony (elhanyagolható, kisebb, mint 4%-a a bevitt dózisnak), mégis jól definiálható, súlyos állat- és humánegészségügyi problémát képes okozni. A FB1 eddig leírt és azonosított metabolitjai: az aminopentol (AP1; fully hydrolyzed FB1), a részben hidrolizált FB1 (PHFB1; partially hydrolyzed FB1), és az N-palmitoil-AP1 (PAP1).</p>
            <p>A toxicitás vizsgálatában 1998-ig a figyelem csak a FB1-re és az AP1-ra irányult. Az akkor elvégzett vizsgálatok alapján feltételezhető volt, hogy az AP1 könnyebben szívódik fel, míg a PHFB1 az eredeti molekula toxicitásával megegyező tulajdonságokkal bír. Később az aminopentolból kialakuló, a már fentebb említett harmadik metabolitról (PAP1) születtek meghatározó értékű beszámolók. Megállapítást nyert, hogy a szintetikus PAP1 minden eddig ismert származéknál toxikusabb és karcinogénebb.</p>
            <p>A fentiek ismeretében több kísérletben vizsgáltuk a rövid ideig (5 és 10 napig) tartó, nagy dózisú (50 és 100 mg/állat/nap) FB1 expozíció során a toxin és fő metabolitjainak (AP1 és PHFB1) felszívódását, az egyes szövetekben való akkumulálódását, vizelettel és bélsárral való kiürülését és mikrobiális metabolizmusát. Célunk annak kimutatása volt, hogy mely szervekben és milyen mértékben kumulálódik a FB1 toxin, mennyiben jelenthet élelmiszerbiztonsági, humán-egészségügyi kockázatot. Ez utóbbi szempontjából különösen figyelemmel voltunk az élelmiszer alapanyagként leginkább szolgáló egyes izomfélék, a zsírszövet, valamint a vér toxintartalmára.</p>
            <p>A folyamatos fumonizin-terhelés hatására történő szervezeten belüli lokalizáció, illetve a kiürülés tanulmányozása céljából állatkísérleteket végeztünk el. A szájon át történő fumonizin-terhelést (2-2,2 mg FB1/ttkg) nyolchetes kezdő életkortól 22, illetve 10 napon át végeztük. A felszívódást is vizsgáló kísérletben az állatokat speciális T-kanüllel (PVTC; post valve T-cannula) láttuk el, amely lehetővé tette a króm-oxiddal jelölt kísérleti tápból a FB1 felszívódott mennyiségének meghatározását. A kísérlet alatt gyűjtöttük a vizelet és a bélsár teljes mennyiségét, a kísérletek végén meghatároztuk a főbb szervek/szövetek FB1, AP1 és PHFB1 tartalmát.</p>
            <p>A FB1 akkumulatív felszívódása (beleértve minden vizsgált fumonizin vegyületet) a vékonybél végéig maximum 8,2±1,7 % volt. </p>
            <p>A mérések során a béltartalomban visszanyert FB1 származék 95,1 %-a eredeti formában, 1 %-a aminopentolként és 3,9 %-a részlegesen hidrolizált metabolitként jelent meg.</p>
            <p>A 2. táblázatban közölt adatokból látható, hogy a szervekben a FB1 mellett jelentős volt a részlegesen hidrolizált forma koncentrációja is. </p>
            <h5>2. táblázat: Néhány adat egyes szervek FB1, AP1 és PHFB1 tartalmára</h5>
            <div class="item item-image" ng-click="showImage('img/ered1/tabla02.png')">
                <img src="img/ered1/tabla02.png">
            </div>
            <small>ND nem detektálható</small>
            <p>A nagy horpaszizom esetében még a toxinterhelés megszüntetése után is jelentős mennyiségben volt kimutatható az aminopentol, sőt, arányát tekintve meghaladta az eredeti molekula koncentrációját. A FB1 toxin a májban volt kimutatható a legmagasabb koncentrációban. Mindenképp figyelemre méltók a vesében mért értékek, hiszen azon túl, hogy a máj után a vese tartalmazta a legmagasabb koncentrációban a FB1-et, mindkét mintavételi időpontban magas aminopentol koncentrációt is mértünk.</p>
            <p>A FB1 <i class="ion-ios-arrow-thin-right"></i>aminopentol átalakulás átlagosan 30 %-os, míg a FB1 biotranszformációja a részlegesen hidrolizálódott metabolitokra vonatkozóan 20 %-os volt. A vizsgált szövetek többsége 10 nappal a toxinterhelés megszüntetése után is tartalmazott FB1-et (50 %) és aminopentolt (50 %).</p>
            <p>A bélsárminták FB1 koncentrációja a toxin adagolásának elkezdését követően, az első 5 napban folyamatosan nőtt, majd az 5. naptól nem mutatott jelentős eltérést (5. ábra). A folyamatos toxinterhelés során az eredeti FB1 molekula átlagosan 60 %-a hidrolizálódott a béltraktusban.</p>
            <div class="item item-image" ng-click="showImage('img/ered1/05.png')">
                <img src="img/ered1/05.png">
            </div>
            <small>5. ábra: A toxinterhelés időszakában a bélsárban vissza-nyert metabolitok mennyisége (átlag±SE); n=10</small>
            <p>Az etetett FB1 1,5 %-a ürült ki a vizelettel; ennek átlagosan 65 %-a intakt, 16 %-a AP1, 24 %-a pedig PHFB1 formában.</p>
            <p>Az in vivo kísérlettel párhuzamosan in vitro kísérleteket is végeztünk a bélbaktériumok hatására kialakuló FB1-metabolizáció tanulmányozására. Vágóhídon frissen leölt állatok vakbéltartalmát McDougall pufferben inkubáltuk. A vizsgálatban a dózis-függő metabolizmus megállapítása céljából két koncentrációt teszteltünk: 1000, illetve 5000 μg/l FB1. Az analízisre szánt mintákat a kezdeti időpontban (0 időpont), illetve 12, 24, 48 és 72 óra elteltével távolítottunk el, és meghatároztuk a FB1, AP1 és PHFB1 tartalmat.</p>
            <p>Az in vivo kísérletben tett megállapításokat jól alátámasztják az in vitro vizsgálat eredményei. A 6. ábrán látható, hogy a FB1 koncentrációja már a kísérlet 12. órájában jelentősen lecsökkent mindkét koncentráció (1000 és 5000 μg/m) alkalmazása esetében, ezzel párhuzamosan pedig nőtt a részlegesen hidrolizálódott formává átalakított toxin koncentrációja. Az AP1-é alakult toxin koncentrációja a kísérlet teljes időtartama alatt állandó és viszonylag alacsony értéken mozgott.</p>
            <small>6. ábra: A fumonizin B1 in vitro metabolizmusa 1000 (a) illetve 5000 (b) μg/l dózis alkalmazása esetében (időpontonként n=8)</small>
            <div class="item item-image" ng-click="showImage('img/ered1/06-1.png')">
                <img src="img/ered1/06-1.png">
            </div>
            <div class="item item-image" ng-click="showImage('img/ered1/06-2.png')">
                <img src="img/ered1/06-2.png">
            </div>
            <p>A fumonizin-kutatás nemzetközi szinten jelenleg is intenzíven folyik. Ez részben a fumonizinek széleskörű elterjedésével, részben pedig a humán-expozíció kockázatbecslés fontosságával magyarázható. Mind egyértelműbbé válik, hogy a mikotoxinok (beleértve a fumonizineket is) soha nem távolíthatók el teljességgel a táplálékból, ezért ezekkel együtt kell élnünk. Az emberi egészség védelmében viszont kockázatbecslésre van szükség és meg kell határozni azt a tolerálható szintet, amely még nem károsító hatású. Manapság a reformkonyha keretében felhasznált élelmiszerek elterjedése növeli a fumonizin B1 táplálékláncba való bekerülésének esélyét, kockázatát. Külön probléma a biotermékek kérdése, ugyanis a hatékony növényvédőszerek túlnyomó többségének felhasználása e termékek előállítása során tiltott. A gyenge toxinoknak számító, gyorsan lebomló fungicideknél többszörösen mérgezőbb és sokkal ellenállóbb gombatoxinok élelmiszerbe kerülésével pontosan az a fogyasztói kör vált veszélyeztetetté, amelyik igyekszik modern, de természetes élelmiszert fogyasztani.</p>
            <p>Kísérleti eredményeink szerint a FB1 sertésből származó élelmiszer alapanyagokkal nem jut be számottevő mennyiségben az ember szervezetébe, a takarmánnyal szájon át felvett FB1 nem jelent élelmiszerbiztonsági kockázatot az állati eredetű élelmiszerek fogyasztása során.</p>
            <strong>4. Kölcsönhatás a szájon át felvett FB1 és egyes légzőszervi megbetegedést okozó bakteriális fertőzés között sertésben</strong>
            <p>Az állatbetegségek között nagy gyakorisággal fordulnak elő összetett okú betegségek („management related diseases”). Ezek keletkezésében meghatározó szerepet tulajdonítanak az igényektől eltérő tartásnak, takarmányozásnak és gondozásnak.</p>
            <p>Számos összetett okú sertésbetegség van, amelyek klinikai tüneteinek megjelenését és a veszteségek mértékét a hajlamosító hatások (közöttük a tartási, gondozási és takarmányozási feltételek) döntően befolyásolják. Magyarországon a legnagyobb veszteséget a légzőszervi megbetegedések okozzák. A környezeti hajlamosító tényezők közül a legfontosabbak közé tartoznak: a különböző takarmányozási anomáliák, zsúfoltság, nem megfelelő szellőztetés, szélsőséges hőmérsékleti viszonyok, kevert állományok, nem elegendő pihentetés és fertőtlenítés az egyes termelési csoportok között, nem megfelelő állategészségügyi menedzsment stb...</p>
            <p>Az összetett okú betegségek közül a legnagyobb jelentőséggel a széles körben elterjedt, szövődményes mycoplasma-pneumoniák (MP) (korábbi nevén enzootiás pneumonia) bírnak. A betegség lefolyását és súlyosságát a környezeti tényezők jelentősen módosítják. Hasonló okok miatt a komplex légzőszervi betegségek közé sorolják a sertések torzító orrgyulladását is, amelyet a toxintermelő Pasteurella multocida (D típus, ritkábban az A típus) önállóan vagy gyakrabban a Bordetella bronchisepticával együttesen idéz elő.</p>
            <p>Az egyéb légzőszervi kórokozók jelenléte mellett a környezeti hajlamosító tényezők közül jelentős szerepet tölthetnek be a takarmányokban fellelhető, az állatok egészségét károsító mikotoxinok is.</p>
            <p>Komputertomográfiás tüdővizsgálatokra alapozva vizsgáltuk egyes légzőszervi megbetegedést előidéző kórokozók és a FB1 mikotoxin kölcsönhatását a sertések tüdejében kialakuló kórfolyamatok súlyosságára és jellegére.</p>
            <p>Ezeket a vizsgálatokat az MTA Állatorvos-tudományi Kutatóintézete, Magyar Tibor kutatócsoportjával közösen végezzük, közös doktori (PhD) munka és OTKA pályázat keretében.</p>
            <p>A kísérleteklet mesterségesen felnevelt malacokkal végeztük, az állatokból négy kísérleti csoportot kialakítva: kontroll állatok, FB1-et fogyasztó állatok (10, illetve 20 mg/tak.kg), mesterségesen fertőzött, valamint mesterségesen fertőzött és FB1 toxint is fogyasztó állatok.</p>
            <strong>4.1. A Mycoplasma hyopneumoniae és a fumonizin B1 mikotoxin kölcsönhatása</strong>
            <p>Az eltérő kezelések nem okoztak szignifikáns különbséget az állatok testtömegében. Egy állat hullott el a fertőzött és toxint is fogyasztó csoportban a kísérlet 55. napján. A csak toxint fogyasztó csoportban a kísérlet során nem tapasztaltunk klinikai tüneteket. A fertőzött állatokban a M. hyopneumoniae fertőzést követő 7. naptól kezdődően minden állat a fertőzésre jellemző tüneteket mutatta (7. ábra).</p>
            <small>7. ábra: egy fertőzött és FB1-et fogyasztó állat tüdejének eltérő síkokban készült CT felvétele 14 nappal a fertőzést követően.</small>
            <div class="item item-image" ng-click="showImage('img/ered1/07-1.jpg')">
                <img src="img/ered1/07-1.jpg">
            </div>
            <div class="item item-image" ng-click="showImage('img/ered1/02.jpg')">
                <img src="img/ered1/07-2.jpg">
            </div>
            <p>A kísérlet 44. napján a fertőzött állatok CT felvételén egy vagy több szomszédos lebenykére kiterjedő elváltozást tapasztaltunk a tüdő elülső és középső lebenyében valamint a hátulsó lebeny craniális harmadában. Az 58. napi CT felvételek az előzőekben leírt jellegű, de a csak fertőzott csoport öt állatában enyhébb fokú, míg a toxint is fogyasztó csoport két egyedében súlyosbodó elváltozást mutattak (8. ábra).</p>
            <small>8. ábra: A tüdőelváltozások időbeni lefolyása a CT felvételeken Mycoplasma hyopneumoniae-vel fertőzött és FB1-et fogyasztó állatban, ugyanazon metszési síkban – progrediáló folyamat</small>
            <div class="item item-image" ng-click="showImage('img/ered1/08.jpg')">
                <img src="img/ered1/08.jpg">
            </div>
            <p>Boncoláskor a toxinnal terhelt csoport minden egyedénél enyhe fokú interstitiális oedemát találtunk. A fertőzött állatokban félheveny vagy heveny hurutos broncho-interstitiális tüdőgyulladás alakult ki, a FB1-et is fogyasztókban az egész tüdőre kiterjedő, enyhe interstitiális oedemát is megfigyeltünk (9. ábra). A FB1 súlyosbította a fertőzés lefolyását, amit egy állat elhullása, két állatban pedig a 44.-58. nap közötti progrediáló folyamatok mutatott.</p>
            <small>9. ábra: Egy fertőzött és FB1-et fogyasztó állat tüdeje az 58. napon elvégzett boncoláskor</small>
            <div class="item item-image" ng-click="showImage('img/ered1/09.jpg')">
                <img src="img/ered1/09.jpg">
            </div>
            <hr>
            <strong>4.2. A Bordetella bronchiseptica, a Pasteurella multocida és a fumonizin B1 mikotoxin kölcsönhatása</strong>
            <p>A fertőzött állatok már a fertőzés utáni 4. napon mutattak klinikai tüneteket, a tüdőelváltozások CT-vel a 16. napon kimutathatóak voltak, ezek a 25. napra súlyosbodtak.</p>
            <p>A Bordetella bronchiseptica önmagában is képes volt tüdőelváltozást előidézni a fiatal malacokban. A Pasteurella multocida fertőzés és a FB1 toxin fogyasztása súlyosbította ezen elváltozásokat. A mortalitás, az észlelt tüdőelváltozások, valamint ezek kiterjedése is egyaránt a fertőzött és toxint is fogyasztó csoportban volt a legmagasabb (3. táblázat).</p>
            <h5>3. táblázat: A tödőelváltozást mutató állatok száma az egyes csoportokban és vizsgálati időpontokban</h5>
            <div class="item item-image" ng-click="showImage('img/ered1/tabla03.png')">
                <img src="img/ered1/tabla03.png">
            </div>
            <small>1 elváltozást mutató állatok száma, 2 a csoport létszáma, 3 elváltozát mutató állatok száma / induláskori állatlátszám</small>
            <p>Az elváltozások lokalizációja főként az elülső, a középső és a hátulsó tüdőlebeny craniális harmadában volt. Ezek kiterjedése a néhány lebenykétől elkezdődően, az egész lebenyt érintő folyamatig megfigyelhető volt. Az elváltozások számottevően idült, hurutos tüdőgyulladás formában jelentkeztek, kötőszövetes tokkal elhatárolt elhalásos gócok képződésével (10. ábra).</p>
            <p>A kórszövettani vizsgálattal heveny savós-vérzéses hurutos tüdőgyulladás (az alveolusok üregében lymphocytás-hystiocytás-neutrophil granulocytás beszűrődés) volt látható, emellett alveoláris emphysema, gócos atelectasia, hurutos beszűrődés, fibroticus eltokolódás, necrosis, subacut pleuritis fordult még elő, enyhe vagy közepes alveoláris és interstitiális ödémával.</p>
            <small>10. ábra: Egy fertőzött és FB1-et fogyasztó állat tüdeje az 58. napon készített CT felvételen, majd a boncoláskor (Kötőszövetes tokkal határolt gyulladásos, elhalásos góc a tüdő állományában)</small>
            <div class="item item-image" ng-click="showImage('img/ered1/10.jpg')">
                <img src="img/ered1/10.jpg">
            </div>
            <hr>
            <strong>Az eredményeket tartalmazó legfontosabb publikációk jegyzéke</strong>
            <div class="item item-text-wrap">Zomborszky-Kovács, M. - Vetési, F. et al.: Examination of the harmful effect to foetuses of fumonisin B1 in pregnant sows. Teratogenesis, carcinogenesis and mutagenesis, 2000. 20. 293-299.</div>
            <div class="item item-text-wrap">Zomborszky-Kovács, M. - Vetési, F. et al.: Experiment to determine limits of tolerance for fumonisine B1 in weaned piglets. J. Vet. Med. B, 2000. 47. 277-286.</div>
            <div class="item item-text-wrap">Zomborszky-Kovács, M. - Vetési, F. et al.: Effects of prolonged exposure to low-dose fumonisin B1 in pigs. J. Vet. Med. B., 2002. 49. 197-201.</div>
            <div class="item item-text-wrap">Zomborszky-Kovács, M. - Kovács, F. et al.: Investigations into the time- and dose-dependent effect of fumonisin B1 in order to determine tolerable limit values. Livestock Production Science, 2002. 76. 251-256.</div>
            <div class="item item-text-wrap">Tornyos, G. - Kovács, M. et al. : Effect of dietary fumonisin B1 on certain immune parameters of weaned pigs. Acta Veterinaria Hungarica, 2003. 51. 171-179.</div>
            <div class="item item-text-wrap">Meyer, K. - Mohr, K. et al.: Residue formation of fumonisin B1 in porcine tissues. Food Additives and Contaminants. 2003. 20. 639-647.</div>
            <div class="item item-text-wrap">Fodor, J. - Bauer, J. et al.: The distribution and elimination of fumonisin analogues in weaned piglets after oral administration of Fusarium verticillioides fungal culture. Food Additives and Contaminants, 2006. 23. 492-501.</div>
            <div class="item item-text-wrap">Fodor, J. - Meyer, K. et al.: In vitro microbial metabolism of fumonisin B1. Food Additives and Contaminants, 2007. 24. 416-420.</div>
            <div class="item item-text-wrap">Fodor, J. - Balogh, K. et al: Absorption, distribution and elimination of fumonisin B1 metabolites in weaned piglets. Food Additives and Contaminants, 2008. 25. 88-96.</div>
            <div class="item item-text-wrap">Pósa, R. - Donkó, T. et al.: Interaction of Bordetella bronchiseptica, Pasteurella multocida and fumonisin B1 in the porcine respiratory tract followed up by computed tomography. Can. J. Vet. Res., 2011. 75. 176-183.</div>
        </div>
        </div>
</ion-view>
