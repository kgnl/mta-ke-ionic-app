<ion-view view-title="Eredmények">
    <ion-content padding="false">
        <div class="button-bar">
            <a><a class="item" href="#" onclick="window.open('http://mtakutatocsoport.ke.hu/index.php?id=a-legfontosabb-eredmenyek-2011-2015-kozott', '_self', 'location=yes'); return false;">
                Megtekintés a böngészőben
            </a></a>
            <a><a class="item" href="#" onclick="window.open('https://www.dropbox.com/s/wqnzldfqux1uclv/melleklet_2.pdf?dl=1', '_system', 'location=yes'); return false;">
                PDF letöltése
            </a></a>
        </div>
        <div class="item-body" padding="true">
            <h3>Legfontosabb eredmények 2012-2015 között</h3>
            <p>Alacsony dózisú T-2 toxin (T-2) expozíciós kísérletben megállapításra került a No Observed Adverse Effect Level (NOAEL) kifejlett baknyulakban. A kísérleti állatok a T-2-t 65 napig fogyasztották (0,05; 0,1 és 0,2 mg/állat/nap nyelőcsőszondán keresztül, majd 0,33 és 0,66 mg/tak.kg mennyiségben). A 0,1 mg/állat dózis átmeneti takarmány visszautasítás mellett csökkenést okozott a GnRH indukált tesztoszterontermelésben, valamint enyhe centrolobuláris infiltrációt a májban és hyperplasiat a herékben. A 0,2 mg/állat koncentráció mindezek mellett csökkentette a plazma albumin és karbamid koncentrációját, a glutation peroxidáz (GPx) aktivitást, megnövelte (320%-al) az abnormális spermiumok arányát és a Leydig sejtek proliferatív aktivitását. A takarmányba kevert két alacsonyabb dózis 0,33 és 0,66 mg/tak.kg) nem okozott szignifikáns változást a vizsgált paraméterekben. Az eredmények alapján a baknyulak esetében a T-2 NOAEL értékét
                <0,1 mg/állat/nap (<0,02 mg/testsúly kg)állapították meg.</p>
                    <p>Annak megállapítására, hogy két, gyakran együtt előforduló Fusarium mikotoxin potenciálja-e egymás hatását, 35 naposan választott nyulak takarmányát 2 mg/kg T-2 és 10 mg/kg fumonizin B1 (FB1) toxinnal egészítették ki, egyenként (T-2 és FB1) és kombinálva (T-2+FB1). Négyhetes etetést követően a T-2 toxinnal kezelt csoport testsúlya szignifikánsan elmaradt a kontrolltól. A kezelt állatokból izolált limfociták génkárosodását comet assay-ben vizsgálva azt tapasztalták, hogy a T-2 toxin DNS károsító hatása lényegesen legkifejezettebb, mint a FB1-é. A kombinált kezelés és a T-2 között nem volt szignifikáns különbség a kifejezettebb génkárosodás esetén (2-es, 3-as és 4-es comet érték), ami arra utal, hogy a T-2 a FB1 jelenlétében nem toxikusabb a limfocitákra nézve, a két toxin nem erősíti egymás hatását. A nyulakban a FB1 tipikusan vesekárosító hatását a szignifikánsan nagyobb szérum kreatinin koncentráció jelezte, ez a hatás a kombinált kezelés hatására nem jelentkezett. A kórszövettani vizsgálatok által mutatott főbb elváltozások: az epeutak hámjának megvastagodása, epeérsarjadzás, interstitiális fibrosis a májban, a vesetubulusok hámsejtjeinek citoplazmájában vakuolizáció, üregeiben levált hámsejtek maradványai, a kötőszövetben pedig fibrosis. A T-2 toxinnal kezelt csoportba tartozó állatok lépében a Malpighi-testekben enyhefokú limfocita kiürülés látszott, de a limfociták és limfoblasztok citomorfológiája nem tért el a kontroll állatokétól. A fent említett elváltozások gyakorisága a kombinált toxinnal (T2+FB1) kezelt csoportban magasabb volt, mint a csak T-2-vel vagy FB1-el kezelt csoportok esetén.</p>
                    <p>Meghatározásra került a fumonizin B1 (FB1) és a T-2 mikotoxinok egyéni és együttes hematotoxikus hatása. A vizsgálat arra irányult, hogy a két mikotoxin kifejt-e a nyulak vörösvértest (VVT) membránjára olyan zsírsav összetételi módosulást, amely direkt vagy indirekt módon befolyásolja a VVT aktív Na és K transzportját. A vizsgálatot 35 naposan választott nyulakon végezték, a takarmányt 2 mg/kg T-2 és 10 mg/kg FB1 toxinokkal egészítették ki, egyenként (T-2 és FB1) és kombinálva is (T-2+FB1). Négyhetes etetést követően a T-2 toxinnal kezelt csoport testsúlya szignifikánsan elmaradt a kontrolltól. A T-2 csoportban a máj súlya kb. 4-szeresre emelkedett. Négyhetes kezelést követően a T-2 csoportban a VVT membrán Na+/K+ ATPáz aktivitása szignifikánsan lecsökkent (ca. egynegyedére), a FB1 csoportban szignifikánsan nőtt (ca. a kontroll kétszeresére), míg a kombinált csoportban antagonista hatást tapasztaltunk (az érték a kontrollal egyező volt). A vörösvértest membrán zsírsavösszetételét a négyhetes kezelés a két toxin esetében azonos módon befolyásolta. Ezzel szemben a négy kezelés között (T-2, FB1, T-2+FB1 és kontroll) az első két hétben minimális változásokat mutattak ki. Négy hetet követően a T-2 kezelés szignifikánsan emelte az átlagos sejttérfogatot (MCV), amennyiben azt a kontroll vagy a FB1 kezeléshez hasonlították. Az időfüggést tekintve (2. vs. 4. heti adatok összevetése) a T-2 kezelés emelte a sejttérfogatot és az átlagos hemoglobintartalmat, míg az átlagos hemoglobin koncentráció nem változott. A monovalens kationok aktív transzportját mindkét toxin befolyásolta, azonban eltérő hatásmechanizmussal. Nagy valószínűséggel a FB1 a ceramid anyagcsere befolyásolásán keresztül módosítja a nátrium pumpa aktivitását (a VVT membránban csökkenő behénsav (C22:0) arányt igazolták, ami a ceramid deplécióra utal), míg a T-2 toxin membránkárosító és az enzimfehérje szintézisét is gátolhatja (75%-os teljes aktivitás csökkenés).</p>
                    <p>Tenyésztésben lévő, 24 hetes korú, kb. 4,5-5 kg testsúlyú Pannon Fehér baknyulakban (n=60) kombinált mikotoxin kezelés reprodukcióra kifejtett károsító hatását vizsgálták, 65 napos toxinetetést követően. Az alacsony toxinexpozíciók a 1881/2006/EK és 1126/2007/EK határértékek alapján kerültek megállapításra: K (kontroll, toxinmentes), F (5 mg/tak.kg FB1), ZD (0,25 mg/tak.kg zearalenon + 1 mg/tak.kg DON), FZD (5 mg/tak.kg FB1 + 0,25 mg/tak.kg zearalenon + 1 mg/tak.kg DON). A F, ZD és FZD állatokban a here szövettani képe alapján a spermiogenesis intenzitásának 43, 31, illetve 64%-os csökkenése volt felismerhető (differenciált spermiumok hiánya, csírahám elvékonyodása, a csírahámsejtek mitózisának ill. a meiosisnak a zavarát jelző többmagvú óriássejtek megjelenése, esetenként a spermatogóniumok hiánya). Az eredmények felhívják a figyelmet arra, hogy alacsony dózisú hosszantartó mikotoxin terhelés jelentős hatással lehet a hím ivari működésre, következményesen a szaporodóképességre. A kombinált toxinkezelés eredményei arra is rávilágítanak, hogy a toxinok közötti kölcsönhatások nagyon bonyolultak, és az egyes életfolyamatokban nem egyformán jelentkeznek. A vizsgált mikotoxinok között additív, szinergista és antagonista hatások egyaránt kimutathatók voltak. </p>
                    <p>Vizsgálatok indultak a FB1 biológiai hozzáférhetőségének in vitro meghatározására. A rutin analitikai eljárásokkal jelenleg mért értékek nem tükrözik a biológiailag ténylegesen hozzáférhető fumonizin koncentrációjának pontos értékét, mivel annak jelentős része rejtett formában, mátrixhoz kötötten van jelen. Az emésztés során azonban szabaddá válhat és felszívódhat. Meghatározásra került az állatkísérletekben rendszeresen használt, mesterséges fertőzéssel előállított kukorica és búza alapú gombatenyészet biológiailag hozzáférhető FB1 koncentrációja, szimulált humán emésztést követően. Megállapították, hogy mindkét mátrix esetében (kukorica, búza) az emésztést követően mért „total” FB1 mennyisége jelentősen meghaladta a rutin analitikában extrahálás után mért „szabad” FB1 koncentrációját. Kukorica esetében a rejtett FB1 aránya 38,6% (±18,5), míg búzában 28,3% (±17,8) volt. Szoros korreláció volt megállapítható az extrahálható és az összes FB1 koncentrációja között búzában (r2=0,88, P
                        <0,005) és kukoricában (r2=0,95, P<0,005) is. Az eredmények alapján megállapítható volt, hogy az évtizedek óta állatkísérletekben használt, mesterségesen előállított gombatenyészet nemcsak a termelődött fumonizinek aránya tekintetében, de a rejtett FB1 arányának vonatkozásában sem tér el a természetben található fumonizinnel szennyezett mintáktól. Humán- és állategészségügyi vonatkozásban is figyelemreméltó az a tény, hogy a szervezetet jóval magasabb FB1 terhelés érheti, mint ahogyan azt a rutin módszerek alapján felállított határértékek megállapítása során becsülték.</p>
                            <p>A fumonizinek viszonylag hőstabil mikotoxinok. Magas hőmérsékleten egyes élelmiszer feldolgozási folyamatok (pl. Maillard-reakció) során kialakul az ún. N-(1-deoxi-D-fruktóz-1-il)-FB1 (NDF) származék. Mivel feltételezik, hogy a FB1 toxicitásáért az aminocsoport jelenléte a felelős, az N-származékok várhatóan alacsonyabb toxicitással rendelkeznek, mint prekurzorai. A kutatócsoport összehasonlította a FB1 és az NDF sejt-és genotoxikus hatást, in vitro MTT és comet assay tesztekben, egészséges sertésektől származó limfocitákon. Az alkalmazott kezelések: 24, 48 and 72 órás inkubáció és 20, 50 vagy 100 µg/ml NDF és/vagy FB1 koncentráció. A sejtek életképességét a két toxin egyforma mértékben csökkentette. A “comet score” értékek eloszlásának statisztikai érékelése alapján (400 sejtet értékelve toxinonként) kimutatták, hogy azonos koncentrációban (100 µg/ml) és inkubációs időt (72 óra) követően az NDF súlyosabb károsodást okozott, mint az FB1. Elsőként írták le, hogy a FB1 N-származékai toxikus aktivitással rendelkezhetnek.</p>
                            <p>A kutatócsoport brojler csirkékben vizsgálta rövid ideig (48 h) tartó, alacsony (3,09 mg/tak.kg) T-2 expozíció alatt a toxinnak a lipidperoxidációra kifejtett hatását. A toxinhatás kezdetén szignifikánsan megnőtt a glutation redox rendszer aktivitása (GSH, GPx). A máj homogenizátumban a toxinetetés megkezdését követően 12 h múlva lett magasabb a konjugált diének (CD) és triének (CT) mennyisége (a korai lipidperoxidáció jeleként), míg a malondialdehid koncentrációja (a lipidperoxidáció végterméke) a kísérlet késői szakaszaiban (12-36 h) emelkedett meg. A glutation redox rendszer megnövekedett aktivitása a toxinterhelt állatokban alacsonyabb MDA koncentrációt eredményezett a 24. és 36. órában, mint a kontrollokban. Következtetésül levonható, hogy a T-2 lipidperoxidációt kiváltó hatása az antioxidáns rendszer kimerülésének eredménye.</p>
                            <p>Szintén brojler csirkében történtek vizsgálatok az aflatoxin (AF) lipidperoxidációt előidéző hatásának meghatározására. Az aflatoxint az álatok 650 és 105 μg/tak.kg mennyiségben fogyasztották, a lipidperoxidáció vizsgálata a 42. napon történt. A toxinexpozíció csökkentette a vér GSH koncentrációját és GPx aktivitását, az MDA-ra nem volt szignifikáns hatása. A magasabb dózis megnövelte a máj és a vese GSH tartalmát, míg a máj CD és CT tartalma mindkét dózisnál kisebb volt a kontrollhoz képest. A vérplazma kivételével tehát az AF megnövelte a szervek glutation redox rendszerének aktivitását, ami hatékonyan csökkentette a lipidperoxidációs folyamatokat.</p>
                            <p>Ponty fajban vizsgálva a hosszútávú (5 hétig tartó) takarmány eredetű T-2 toxin és DON expozíciót, a mikotoxin terhelés eredményeképpen megnőtt az állatok mortalitása (29,2% a T-2 toxin, míg 16,7% a DON esetében). Az lipidperoxidációs folyamatok iniciációs szakaszát jelző CD és CD tartalom megemelkedett, mely a mikotoxin terhelés következtében jelentkező oxidatív stresszre utal. Ugyanakkor a májban a glutation redox rendszer aktiválódása következtében a malondialdehid (MDA), mint a lipidperoxidációs folyamatok metastabil végterméke, nem mutatott jelentős változást, mely arra utal, hogy a biológiai antioxidáns védőrendszer sikeresen kivédte a káros peroxidatív folyamatokat.</p>
        </div>
    </ion-content>
</ion-view>
