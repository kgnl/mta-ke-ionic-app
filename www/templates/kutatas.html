<ion-view view-title="Kutatás">
    <ion-content padding="false">
        <div class="item-body" padding="true">
            <p>
                A kutatócsoport a széles és korszerű metodikai bázisára építve interdiszciplináris kutatásokat végez a táplálékláncot szennyező természetes toxinok (mikotoxinok) hatásának további megismerésére, a hatékony kockázatbecslés tudományos megalapozásának elősegítésére.</p>
            <p>
                Vizsgálják egyes mikotoxinok hatását a gyomor-bél ökoszisztéma összetételére, pro- és prebiotikus anyagok védő hatását; eltérő állatfajok bélflórájának toxin metabolizáló képességét. Kutatásokat végeznek a penészgomba toxinok és metabolitjaik hatása, a lipidperoxidáció és a glutation redox rendszer, a membránlipid összetétel és egyes intrinzik enzimek aktivitása közötti összefüggések feltárására. Meghatározzák a fuminizin B1-nek a membránok és a tüdő alveolusok surfactant rétegének lipidösszetételét befolyásoló hatását, hiánypótló adatokat szolgáltatva a fumonizinek még mindig nem tisztázott hatásmechanizmusára vonatkozóan. Vizsgálják több mikotoxin és azok metabolitjainak együttes, dózistól és expozíciós időtől függő sejt-, gén- és spermiumkárosító hatását in vitro tesztekben, valamint a reprodukciós folyamatokat károsító hatását hím emlősállatokban. A metabolizmus vizsgálatokon belül kiemelten foglalkoznak a fumonizin B1 származékaival, kimutatásukon túl azok in vivo és in vitro toxicitásával. A várható eredmények gyakorlati hasznosítása a kockázatbecslés, a toxikus tápláléklánc szennyezők tolerálható határértékének meghatározása terén, valamint az állategészségügyben, a takarmányok minőségi mutatóinak megállapításánál várható.
            </p>
        </div>
        <div>
            <h4>A legfontosabb kutatási eredmények</h4>
        </div>
		
		<ion-list>
            <ion-item class="list card" href="#/app/eredmenyek/eredmenyek1990_2011">
                <div class="item item-body">1990-2011</div> 
            </ion-item>
			<ion-item class="list card" href="#/app/eredmenyek/eredmenyek2012_2015">
                <div class="item item-body">2012-2015</div> 
            </ion-item>
        </ion-list>
</ion-view>
